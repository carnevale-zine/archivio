# Carnevale

Archivio del Vecchio Carnevale Blogghereccio e della zine

## Che cos'è

Si può partecipare in due modi:

Come partecipante
Come ospite
C’è un solo ospite ogni mese. L’ospite del mese, poco prima dell’inizio del mese, scrive un post sul proprio blog in cui introduce il tema del mese (il tema potete sceglierlo voi per il vostro mese o ci mettiamo d’accordo, insomma, si vede man mano). I partecipanti scrivono entro la fine del mese un post sul tema e lo girano all’ospite. Finito il mese, l’ospite fa un post di raccolta in cui linka tutti i post che gli sono stati inviati. Se vuole li divide per aree, li collega in qualche modo, ci fa un recap. Se no basta una lista puntata. Poi si riparte a girare come delle trottole.

Se volete aiutare i vostri lettori a capire cosa sta succedendo, sarebbe carino mettere un link a questo post, così leggono la spiegazione. O anche no, fate un po’ voi.

### PERCHÈ PARTECIPARE
Beh, intanto perché è figo avere spunti a valanga su cui lavorare per le nostre cose, non trovate?

In secondo luogo è un ottimo modo per produrre spunti per la nostra comunità preferita (va bene anche se siamo i secondi in classifica).

In terzo luogo, perché girandoci i blog otteniamo più lettori, che fa bene a tutti.

Infine, è sempre un ottimo modo per far crescere una comunità.

### COME PARTECIPARE
Al momento l’unico ospite sono io e cominceremo a febbraio. Se volete partecipare come ospite, mandate una mail a thekernelinyellow chiocciola oicn.icu. Cercate di non dimenticarvi:

Nome e link del blog
Proposta di un tema (al massimo ve ne suggerisco uno io)
Se avete già in mente un mese preciso
Ricordatevi che, se il vostro blog non ha i commenti (come nel mio caso), dovrete anche trovare un modo di farvi contattare da chi partecipa per girarvi i propri post. Ormai le mail vengono gratis.

# Partecipare alla Zine
Per ciascun tema mensile i soli partecipanti al Vecchio Carnevale Blogghereccio possono presentare i propri contributi per la zine Carnevale.

La partecipazione al Vecchio Carnevale Blogghereccio non rappresenta un'automatica inclusione nella zine.

Unisciti al gruppo [Telegram](https://t.me/vecchio_carnevale_blogghereccio) se vuoi partecipare o avere ulteriori informazioni.

Per inviare il tuo contributo:

usa questo [template](https://t.me/vecchio_carnevale_blogghereccio) e segui le istruzioni
carica il file in formato [ODT](https://driveuploader.com/upload/q09z6V7V0m/) qui
aggiungi una tua breve biografia in [questo documento](https://docs.google.com/document/d/1zbCvL6cirHSquLeVPvIEkYn9Sa6R8QzRHCaJZiYcYHo/edit?usp=sharing).
Condizioni
Sii sensibile; considera il danno che il tuo lavoro potrebbe causare e cerca di ridurlo al minimo.

Nessuna promozione di fascismo, omofobia, sessismo, transfobia o altre forme di discriminazione o oppressione.

## Invio dei testi
L'invio del proprio contributo dovrà essere effettuato sulla corretta cartella di Google Drive, tramite il [modello di Google Doc disponibile](https://docs.google.com/document/d/1gZbQa0pmxw9UetEHfsYunwTWwK9ejlXKQqo3JbZzjAE/edit?usp=sharing).

Nello specifico il contributo dovrà indicare: titolo, autore (o pseudonimo), licenza di distribuzione preferita (Copyright, Creative Commons, etc).

## Immagini e illustrazioni
Il lavoro può contenere mappe e immagini che rispettino queste linee guida:

Formato ISO, ben leggibili in A5, grandezza massima A4
Colore consentito, ma verificando che sia ben leggibile anche in scala di grigi
Le immagini possono essere incorporate nel documento, mentre per le mappe sarebbe preferibile un invio separato in formato PNG o JPG ad alta qualità. Utilizzare la nomenclatura: "Nome Contributo - Nome Immagine"

Al momento non sono previsti limiti di parole o caratteri.

## Lettura e modifica
Tutti i contributi saranno soggetti a editing e revisione del team di impaginazione della zine. 
